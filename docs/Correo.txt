Estivemos avanzando xa bastante na implementación do proxecto e ao mesmo tempo imos retocando o modelo entidade-relación porque aparece algún detalle que logo vemos que se pode cambiar.

Queríamos comentarlle isto porque non sabemos se é realmente correcto facelo dunha forma ou doutra:
O caso é que temos unha táboa de usuarios, e forma unha xerarquía cos socios e co persoal. Ata o de agora deixamos o DNI como CK porque non deixabamos que un usuario se rexistrase dúas veces.
Pero xurdiunos a opción bastante posíbel que un socio sexa tamén persoal (ou mesmo un socio se dé de baixa e se rexistre agora como persoal). Entón, aparécenos a necesidade de eliminar ese CK.
Ao mesmo tempo, se deixamos que o DNI se repita para un usuario, pode ser que haxa entón dous socios co mesmo DNI, e non queremos chegar tampouco a ese segundo caso.

En resumidas contas, queremos que o DNI dun usuario se repita, pero sexa único dentro do persoal e dentro dos socios, o que nos leva á pregunta que lle queremos facer. Abríronsenos dúas opcións:
	- Deixar o DNI en usuarios e controlar dalgún xeito á hora de introducir un novo se hai socios ou membros do persoal co mesmo DNI.
	- Meter o DNI duplicado tanto en persoal coma en socios como CK, nese caso só habería que meter un unique, pero duplicamos datos...

¿Algunha das opcións resulta especialmente inaxeitada, poderíamos considerar ambas ou deberíamos reformular esta parte doutra maneira...?